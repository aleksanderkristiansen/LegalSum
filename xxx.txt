 

 

 

HØJESTERETS DOM 
afsagt torsdag den 4. april 2019 

 

 
Sag 176/2018 

(2. afdeling) 

 

Anklagemyndigheden 

mod 

T 

(advokat Jacob Kiil, beskikket) 

 

 

I tidligere instanser er afsagt dom af Københavns Byret den 19. juni 2017 og af Østre Lands-

rets 5. afdeling den 6. juni 2018. 

 

I pådømmelsen har deltaget fem dommere: Jon Stokholm, Jens Peter Christensen, Michael 

Rekling, Jan Schans Christensen og Kristian Korfits Nielsen. 

 

Påstande 

Dommen er anket af tiltalte, T, med påstand om stadfæstelse af byrettens dom. 

 

Anklagemyndigheden har påstået skærpelse. 

 

Anbringender 

T har anført navnlig, at han ikke har besiddet kniven under skærpende omstændigheder, jf. 

knivlovens § 7, stk. 1, og stk. 2, 2. pkt. 

 

Ved ændringen af våbenloven i 2004 var det hensigten at udvide anvendelsesområdet fra at 

”bære” kniv til også at omfatte ”besiddelse” af kniv på offentligt tilgængelige steder, således 

at besiddelse af en kniv i f.eks. en bil også blev omfattet af forbuddet. 

 

- 2 - 

 

Efter Højesterets dom af 20. august 2012 gengivet i UfR 2012.3359 ligger det fast, at be-

siddelse af en kniv under tilsvarende omstændigheder som i denne sag ikke udgjorde skær-

pende omstændigheder efter den tidligere gældende våbenlov.  

 

Efter forarbejderne til knivloven må det lægges til grund, at der ikke er tilsigtet nogen æn-

dring med hensyn til sondringen mellem at ”bære” og at ”besidde” en kniv eller i fortolknin-

gen af, hvad der skal forstås som skærpende omstændigheder, herunder at der ikke er tale om 

skærpende omstændigheder, når man besidder en kniv i en bil. Dette fremgår navnlig af be-

mærkningerne til § 7 i lovforslaget. 

 

Det bestrides, at ydre omstændigheder, herunder bilens placering og hans tilknytning til LTF, 

alligevel skulle kunne føre til, at han kan anses for at have besiddet kniven under skærpende 

omstændigheder. Der har i det konkrete tilfælde ikke været en nærliggende risiko for, at kni-

ven skulle kunne anvendes i en tilspidset situation. De afgørende faktorer i denne afvejning 

er, at han ikke befandt sig inde i bilen, at han heller ikke befandt sig umiddelbart ved siden af 

bilen, at bilen var aflåst, at vinduerne kun var delvist nedrullede, at isoleringskniven ikke var 

direkte synlig udefra, da den var indpakket i en plasticpose, at han kort forud for gernings-

tidspunktet havde afsluttet sin uddannelse til murer, og at isoleringskniven var anskaffet som 

et arbejdsredskab. 

 

Anklagemyndigheden har anført navnlig, at der er tale om skærpende omstændigheder, som 

beskrevet i forarbejderne til knivloven, og at tiltalte, der tidligere er straffet for overtrædelse 

af straffelovens § 245, således med rette er straffet med fængsel i 40 dage, jf. knivlovens § 7, 

stk. 1, og stk. 2, 2. pkt. 

 

Det kan hverken udledes af ordlyden af knivlovens § 7, stk. 1 eller 2, eller af forarbejderne til 

disse bestemmelser, at det er en betingelse for, at der foreligger skærpende omstændigheder, 

at gerningsmanden har båret kniven på sin person eller i en taske. Det afgørende må være, om 

kniven er båret eller besiddet under omstændigheder, hvor der er en nærliggende risiko for, at 

der kan opstå tilspidsede situationer af potentielt voldelig karakter, jf. forarbejderne til kniv-

loven. Ved vurderingen heraf må det indgå med betydelig vægt, at formålet med knivforbud-

det er at bekæmpe knivvold særligt i nattelivet og kriminelle miljøer. Forarbejderne til knivlo-

vens § 7, stk. 1, og stk. 2, 2. pkt., benytter ikke konsekvent ordet ”bærer”, men anvender også 

- 3 - 

 

ordet ”besidder”. Hertil kommer, at da lovgiver i 2004 udvidede knivforbuddets anvendelses-

område til også at omfatte biler, der befinder sig på offentligt tilgængelige steder, vurderede 

lovgiver, at der ikke var den store forskel på, om en kniv besiddes eller bæres, når den i øvrigt 

hurtigt kan hentes. En gerningsmand bør ikke kunne omgå knivforbuddet ved f.eks. at placere 

en kniv i en bil, en skraldespand, en busk eller lignende, når gerningsmanden i øvrigt kan få 

fat i kniven i løbet af kort tid. 

 

Forarbejderne til knivloven må, jf. brugen af ordene ”som hovedregel” og ”først og frem-

mest”, forstås således, at de tilfælde, som udtrykkeligt nævnes, udgør udgangspunktet for 

vurderingen af, hvornår der foreligger skærpende omstændigheder, men at det ikke dermed er 

udelukket, at der også i andre tilfælde kan være tale om skærpende omstændigheder, hvis en 

konkret vurdering af samtlige forhold i den enkelte sag fører hertil. Dette må også gøre sig 

gældende i relation til det eksempel, der er nævnt i forarbejderne om tilfælde, hvor en kniv 

besiddes i en bil. 

 

Efter landsrettens bevisresultat må det lægges til grund, at kniven var placeret på en sådan 

måde i tiltaltes bil, at han og andre havde let adgang til den, at tiltalte var tilknyttet bande-

grupperingen LTF, og at bilen var parkeret i et område, hvor der som følge af LTF’s faste 

tilstedeværelse var en nærliggende risiko for, at der kunne opstå tilspidsede situationer af po-

tentielt voldelig karakter. Det må endvidere indgå i den samlede vurdering, at der er tale om 

en kniv med en klingelængde på 32 cm med et mindre anvendelsesområde end f.eks. en lom-

mekniv eller et multiværktøj, og at tiltalte er kommet med en skiftende og utroværdig forkla-

ring på, hvorfor kniven befandt sig i hans bil. Der er i denne sag tale om, at kniven er besiddet 

under skærpende omstændigheder. 

 

Retsgrundlag 

Lov nr. 376 af 27. april 2016 om knive og blankvåben m.v. (knivloven) indeholder bl.a. føl-

gende bestemmelser: 

 

”§ 1. Knive og blankvåben m.v. må ikke bæres eller besiddes på offentligt tilgængelige 
steder, uddannelsessteder, i ungdomsklubber, fritidsordninger og lign., medmindre det 
sker som led i erhvervsudøvelse eller til brug ved jagt, lystfiskeri eller sportsudøvelse 
eller har et andet lignende anerkendelsesværdigt formål. 
 
§ 2. Det kræver tilladelse fra politiet at erhverve, besidde, bære eller anvende 
1) skarpe eller spidse våben, hvis klinge overstiger 12 cm,   

- 4 - 

 

…   
Stk. 2. Dolke og knive, hvis klinge overstiger 12 cm, kan uanset stk. 1, nr. 1, anvendes i 
erhverv, til husholdningsbrug eller til brug ved jagt, lystfiskeri eller sportsudøvelse eller 
til et andet lignende anerkendelsesværdigt formål, hvis de er udformet hertil. De nævnte 
dolke og knive kan erhverves, besiddes og bæres til den nævnte brug. 
…      
 
§ 7. Med bøde, fængsel indtil 4 måneder eller under skærpende omstændigheder fæng-
sel indtil 2 år straffes den, der overtræder §§ 1 eller 2. 
Stk. 2. Ved fastsættelse af straffen for overtrædelse af § 1 skal det særlig anses for skær-
pende, at gerningspersonen flere gange tidligere er straffet for overtrædelse af § 1. Til-
svarende gælder i tilfælde, hvor overtrædelsen af § 1 begås under skærpende omstæn-
digheder af en person, der tidligere er idømt fængselsstraf for overtrædelse af straffelo-
vens § 119, stk. 1 eller 2, eller §§ 123, 216, 237, 244-246, 266 eller 288. 
…” 
 

   

I pkt. 1 i de almindelige bemærkninger til forslaget til knivloven (Folketingstidende 2015-16, 

tillæg A, lovforslag nr. L 107, s. 3) hedder det bl.a.: 

 

”Med forslaget foreslås der indført en ny knivlov, som på den ene side lemper reglerne 
for brug af knive til fornuftige dagligdags formål og på den anden side skærper kursen 
mod knive i bl.a. nattelivet og kriminelle miljøer. 
… 
 
Samtidig ønsker regeringen at øge trygheden i befolkningen og forebygge alvorlig 
voldskriminalitet og anden kriminalitet, der indebærer fare for liv og helbred. 
 
Regeringen ønsker derfor en stærk og konsekvent indsats mod knive på offentligt til-
gængelige steder mv., som kan bidrage til at forhindre nye voldsepisoder og knivover-
fald. Det er vigtigt bl.a. at forebygge, at unge tager kniv med, når de bevæger sig ud i 
aften- og nattelivet. Desuden er det afgørende, at myndighederne har de nødvendige 
redskaber til effektivt at bekæmpe de knive, der optræder i nattelivet og kriminelle mil-
jøer. 
… 
 
Som et led i en øget indsats for at bekæmpe knivvold – særligt i nattelivet og kriminelle 
miljøer – foreslås endelig en betydelig strafskærpelse for personer, som tidligere er 
dømt for vold mv., og som bærer kniv på steder, hvor der erfaringsmæssigt er høj risiko 
for vold, f.eks. i nattelivet eller kriminelle miljøer.” 
 

 

I de almindelige bemærkninger til lovforslaget (pkt. 2.4.) er redegjort for sanktionsniveauet 

for overtrædelse af knivforbuddet. Om gældende ret er i pkt. 2.4.1.1. (Folketingstidende 2015-

16, tillæg A, lovforslag nr. L 107, s. 9) anført bl.a.: 

 

- 5 - 

 

”Hvis der foreligger skærpende omstændigheder, forudsættes der – både for lovover-
trædere over og under 18 år – i førstegangstilfælde idømt en ubetinget frihedsstraf på 7 
dages fængsel. Hvis betingelserne herfor er opfyldt, kan straffen gøres betinget med vil-
kår om samfundstjeneste. 
 
Det vil bero på domstolenes vurdering af de konkrete forhold i den enkelte sag, om der 
foreligger sådanne skærpende omstændigheder, at der skal udmåles en frihedsstraf i ste-
det for en bøde. 
 
Der vil dog som hovedregel kun foreligge skærpende omstændigheder, hvis en person 
bærer kniv på steder eller under omstændigheder, hvor der er en nærliggende risiko for, 
at der kan opstå tilspidsede situationer af potentielt voldelig karakter. 
 
Dette vil i praksis først og fremmest omfatte tilfælde, hvor en person bærer kniv i aften- 
og nattetimerne i restaurationsmiljøet mv. Der vil dog også i andre tilfælde – f.eks. ved 
visse fodboldkampe, byfester og koncerter – kunne være en nærliggende risiko for, at 
der kan opstå tilspidsede situationer af potentielt voldelig karakter. Der må i den forbin-
delse lægges vægt på, om medbragte knive ved den pågældende type af begivenhed er-
faringsmæssigt bidrager til at skabe farlige situationer. 
 
Folketinget har i vedtagelsen af V 35 fra folketingssamlingen 2012-2013 lagt til grund, 
at der kan foreligge en risiko for, at der kan opstå tilspidsede situationer af potentiel 
voldelig karakter som følge af f.eks. en bandekonflikt. 
 
Det ligger i det anførte – jf. udtrykket ”bærer” – at der ikke vil foreligge skærpende om-
stændigheder, hvis overtrædelsen af knivforbuddet består i, at en person blot ”besidder” 
kniven, f.eks. fordi den pågældende kniv ligger i en bils bagagerum.”  

 

Af pkt. 2.4.2. i de almindelige bemærkninger til lovforslaget (om Justitsministeriets overve-

jelser og den foreslåede ordning) (Folketingstidende 2015-16, tillæg A, lovforslag nr. L 107, 

s. 10) fremgår bl.a.:  

 

”Som et led i en øget indsats for at bekæmpe knivvold – særligt i nattelivet og kriminel-
le miljøer – foreslås det, at der skal kunne sættes endnu hårdere ind over for personer, 
som tidligere er dømt for vold mv., og som bærer kniv på steder, hvor der erfarings-
mæssigt er høj risiko for vold, f.eks. i nattelivet eller kriminelle miljøer. 
 
Derfor foreslås det, at straffen i tilfælde, hvor en person, der tidligere er idømt fængsels-
straf for overtrædelse af straffelovens § 119, stk. 1 eller 2, §§ 123, 216, 237, 244-246, 
266 eller 288, bærer kniv under skærpende omstændigheder, hæves fra de nuværende 7 
dages fængsel i førstegangstilfælde til 40 dages fængsel. 
 
Om begrebet skærpende omstændigheder henvises til pkt. 2.4.1.2. ovenfor. 
 
Forslaget skal ses i lyset af, at det er Justitsministeriets vurdering, at det vil kunne have 
en præventiv effekt at gennemføre en strafskærpelse for en persongruppe, der tidligere 
har vist sig voldsparate. Derfor foreslås det, at straffen for ulovlig besiddelse af kniv på 

- 6 - 

 

offentligt tilgængelige steder under skærpende omstændigheder for denne persongruppe 
forhøjes markant allerede i førstegangstilfælde. 
… 
 
I tilknytning til de foreslåede strafpositioner skal det generelt bemærkes, at fastsættelse 
af straffen fortsat vil bero på domstolenes konkrete vurdering i det enkelte tilfælde på 
baggrund af samtlige sagens omstændigheder, og at de angivne strafpositioner vil kunne 
fraviges i op- og nedadgående retning, hvis der i den konkrete sag foreligger skærpende 
eller formildende omstændigheder. 
 
I øvrigt foreslås strafniveauet for overtrædelse af lovgivningen om knive fastholdt, jf. 
lovforslagets pkt. 2.4.1.1. ovenfor og de særlige bemærkninger til § 7.” 

 

Af de specielle bemærkninger til lovforslagets § 7 (Folketingstidende 2015-16, tillæg A, lov-

forslag nr. L 107, s. 18 f.) fremgår bl.a.: 

 

”Hvis der foreligger skærpende omstændigheder, forudsættes der – både for lovover-
trædere over og under 18 år – idømt en ubetinget frihedsstraf på 7 dages fængsel for 
overtrædelse af lovforslagets § 1 i førstegangstilfælde. 
 
I almindelighed vil der kun foreligge skærpende omstændigheder, hvis en person bærer 
kniv på steder eller under omstændigheder, hvor der er nærliggende risiko for, at der 
kan opstå tilspidsede situationer af potentielt voldelig karakter, herunder tilfælde, hvor 
en person bærer kniv i aften- og nattetimerne i restaurationsmiljøet mv. eller ved visse 
fodboldkampe, byfester og koncerter. Risikoen for tilspidsede situationer af potentielt 
voldelig karakter kan f.eks. også følge af uoverensstemmelser eller konflikt mellem 
bander, rockergrupper eller lignende, hvor to eller flere grupper af personer, der har en 
indbyrdes konflikt, mødes, f.eks. i forbindelse med retsmøde eller lignende. 
 
Det ligger i det anførte – jf. udtrykket ”bærer” – at der ikke vil foreligge skærpende om-
stændigheder, hvis overtrædelsen af knivforbuddet består i, at en person blot ”besidder” 
kniven, f.eks. fordi den pågældende kniv ligger i en bils bagagerum. 
 
Det vil bero på domstolenes vurdering af de konkrete forhold i den enkelte sag, om der 
foreligger sådanne skærpende omstændigheder, at der skal udmåles en frihedsstraf i ste-
det for en bøde. 
… 
 
Fastsættelsen af straffen vil i alle tilfælde bero på domstolenes konkrete vurdering i det 
enkelte tilfælde af samtlige omstændigheder i sagen, og de angivne strafniveauer vil 
kunne fraviges i op- og nedadgående retning, hvis der i den konkrete sag foreligger 
skærpende eller formildende omstændigheder, jf. herved de almindelige regler om straf-
fens fastsættelse i straffelovens kapitel 10.” 

   

Strafbestemmelsen i knivlovens § 7, stk. 1, afløste den tidligere sanktionsbestemmelse i vå-

benlovens § 10, stk. 2, som affattet ved lov nr. 274 af 27. marts 2012. I pkt. 1 i de almindelige 

- 7 - 

 

bemærkninger til forslaget til denne lov (Folketingstidende 2011-12, tillæg A, lovforslag nr. L 

61, s. 2) hedder det bl.a.: 

 

”Regeringen ønsker at fastholde en stærk og konsekvent indsats mod knive på offentligt 
tilgængelige steder mv., som kan bidrage til at forhindre nye voldsepisoder og knivover-
fald. Det er stadigvæk afgørende bl.a. at undgå, at unge tager kniv med, når de bevæger 
sig ud i aften- og nattelivet. Regeringen vil derfor ikke lægge op til at indsnævre kniv-
forbuddet, der som nævnt heller ikke blev udvidet ved lovændringen i 2008. 
 
Det er imidlertid regeringens opfattelse, at der i forlængelse af Højesterets to principiel-
le domme af 15. december 2009 om rækkevidden af lovændringen fra 2008 er behov for 
i lovgivningen at gøre klart op med forudsætningen om, at der i førstegangstilfælde som 
altovervejende hovedregel skal fastsættes en ubetinget frihedsstraf på 7 dages fængsel. 
 
Regeringen vil derfor ophæve lovgivningsforudsætningen om ubetinget frihedsstraf og i 
stedet indsætte en mere afbalanceret sanktionsbestemmelse i våbenloven. 
 
Den nye sanktionsbestemmelse vil betyde, at førstegangstilfælde af overtrædelse af 
knivforbuddet som udgangspunkt straffes med bøde, således at der i førstegangstilfælde 
kun kan udmåles en frihedsstraf, hvis der foreligger skærpende omstændigheder. Denne 
bestemmelse vil efter regeringens opfattelse understøtte domstolenes frihed til at målret-
te frihedsstraffe til de sager, hvor der er skærpende omstændigheder og dermed behov 
for en mere markant sanktion end bøde. 
 
Der lægges med lovforslaget ikke op til at føre sanktionsniveauet tilbage til retstilstan-
den før lovændringen i 2008. 
 
Muligheden for at idømme frihedsstraf i førstegangstilfælde bør – som det fremgår – ef-
ter regeringens opfattelse således bevares for at fastholde en stærk og konsekvent ind-
sats mod ulovlige knive, herunder af hensyn til den præventive effekt. Det er således 
væsentligt, at domstolene fortsat - også i førstegangstilfælde - kan idømme en markant 
straf, når der i den enkelte sag foreligger skærpende omstændigheder, f.eks. fordi perso-
nen har båret kniven i nattetimerne på et diskotek eller værtshus.” 

 

Det nævnte lovforslag fra 2012 indeholder herudover en beskrivelse af begrebet ”særlige om-

stændigheder”, der svarer til beskrivelsen i lovbemærkningerne vedrørende knivlovens § 7, 

stk. 1, jf. ovenfor. 

Højesterets begrundelse og resultat 

 

T er fundet skyldig i overtrædelse af § 1 og § 2, stk. 1, nr. 1, i lov om knive og blankvåben 

m.v. (knivloven) ved den 8. december 2016 på offentligt tilgængeligt sted, uden politiets 

tilladelse og uden anerkendelsesværdigt formål samt under skærpende omstændigheder og 

som tidligere straffet for vold efter straffelovens § 245 at have besiddet en isoleringskniv, hvis 

- 8 - 

 

klinge oversteg 12 cm. Han er endvidere fundet skyldig i overtrædelse af lovgivningen om 

euforiserende stoffer ved den 12. marts 2017 på et diskotek at have været i besiddelse af 0,8 

gram kokain til eget brug. Straffen er af landsretten fastsat til 40 dages ubetinget fængsel.   

 

For Højesteret angår sagen strafudmålingen. Spørgsmålet er navnlig, om der efter knivlovens 

§ 7, stk. 1, kun kan foreligge skærpende omstændigheder ved førstegangsovertrædelse af 

knivforbuddet, hvis en person ”bærer” kniven, eller om dette også kan være tilfældet, hvis 

kniven alene ”besiddes”, f.eks. som i det foreliggende tilfælde ved at den ligger i en bil.  

 

Efter knivlovens § 7, stk. 1, straffes den, der overtræder lovens § 1 eller § 2, med bøde, fæng-

sel indtil 4 måneder eller under skærpende omstændigheder fængsel indtil 2 år.  

 

Knivlovens § 7, stk. 1, viderefører den retstilstand vedrørende ”skærpende omstændigheder”, 

som fulgte af den tidligere våbenlovs § 10, stk. 2, som affattet ved lov nr. 274 af 27. marts 

2012. Det fremgår således af forarbejderne til såvel knivlovens § 7, stk. 1, som den tidligere 

våbenlovs § 10, stk. 2, at førstegangstilfælde af overtrædelse af knivforbuddet som udgangs-

punkt straffes med bøde, og at der i førstegangstilfælde kun udmåles fængselsstraf, hvis der 

foreligger skærpende omstændigheder. Dette vil efter lovforarbejderne understøtte domstole-

nes frihed til at målrette fængselsstraffe til de sager, hvor der er skærpende omstændigheder 

og dermed behov for en mere markant sanktion end bøde, og det fremgår, at formålet bl.a. er 

at bekæmpe knivvold særligt i nattelivet og bandemiljøet. Det fremgår endvidere af forarbej-

derne, at det vil bero på domstolenes vurdering af de konkrete forhold i den enkelte sag, om 

der foreligger sådanne skærpende omstændigheder, at der skal udmåles fængselsstraf i stedet 

for bøde. Forarbejderne indeholder i tilknytning hertil en beskrivelse af begrebet ”skærpende 

omstændigheder”. Denne beskrivelse giver efter Højesterets opfattelse ikke grundlag for at 

forstå knivlovens § 7, stk. 1, sådan, at der alene kan foreligge skærpende omstændigheder, 

hvis en person ulovligt ”bærer” en kniv, og ikke i forbindelse med ulovlig ”besiddelse” af en 

kniv. Domstolene er således ikke efter knivlovens § 7, stk. 1, udelukket fra i et førstegangstil-

fælde at anse besiddelse af en kniv i strid med knivlovens § 1 eller § 2, f.eks. som i det fore-

liggende tilfælde i en bil, for at være sket under skærpende omstændigheder. Det må bero på 

en konkret vurdering af forholdene i den enkelte sag, om der i et førstegangstilfælde af ulovlig 

besiddelse af en kniv foreligger skærpende omstændigheder.  

 

- 9 - 

 

Højesteret tiltræder af de grunde, der er anført af landsretten, at T har besiddet kniven under 

sådanne skærpende omstændigheder, at der er grundlag for at idømme ham fængselsstraf for 

den skete overtrædelse af knivforbuddet i knivlovens § 1 og § 2, stk. 1, nr. 1, jf. § 7, stk. 1. 

Højesteret tiltræder endvidere, at straffen er fastsat til 40 dages ubetinget fængsel, jf. § 7, stk. 

2, 2. pkt. Straffen er en tillægsstraf til Københavns Byrets domme af 30. januar 2017 og 11. 

december 2017, jf. straffelovens § 89. 

 

Højesteret stadfæster herefter landsrettens dom. 

 

Under hensyn til sagens karakter skal statskassen betale sagens omkostninger for Højesteret. 

 

Thi kendes for ret: 

 

Landsrettens dom stadfæstes. 

 

Statskassen skal betale sagens omkostninger for Højesteret. 

 

 

